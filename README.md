# goit-pycore-hw-05
**Завдання 1**
Реалізуйте функцію caching_fibonacci, яка створює та використовує кеш для зберігання і повторного використання вже обчислених значень чисел Фібоначчі.

Вимоги до завдання:
1. Функція caching_fibonacci() повинна повертати внутрішню функцію fibonacci(n).
2. fibonacci(n) обчислює n-те число Фібоначчі. Якщо число вже знаходиться у кеші, функція має повертати значення з кешу.
3. Якщо число не знаходиться у кеші, функція має обчислити його, зберегти у кеш та повернути результат.
4. Використання рекурсії для обчислення чисел Фібоначчі.

**Завдання 2**
Необхідно створити функцію generator_numbers, яка буде аналізувати текст, ідентифікувати всі дійсні числа, що вважаються частинами доходів, і повертати їх як генератор. Дійсні числа у тексті записані без помилок, чітко відокремлені пробілами з обох боків. Також потрібно реалізувати функцію sum_profit, яка буде використовувати generator_numbers для підсумовування цих чисел і обчислення загального прибутку.

Вимоги до завдання:
1. Функція generator_numbers(text: str) повинна приймати рядок як аргумент і повертати генератор, що ітерує по всіх дійсних числах у тексті. Дійсні числа у тексті вважаються записаними без помилок і чітко відокремлені пробілами з обох боків.
2. Функція sum_profit(text: str, func: Callable) має використовувати генератор generator_numbers для обчислення загальної суми чисел у вхідному рядку та приймати його як аргумент при виклику.

**Завдання 3**
Розробіть Python-скрипт для аналізу файлів логів. Скрипт повинен вміти читати лог-файл, переданий як аргумент командного рядка, і виводити статистику за рівнями логування наприклад, INFO, ERROR, DEBUG. Також користувач може вказати рівень логування як другий аргумент командного рядка, щоб отримати всі записи цього рівня.

Вимоги до завдання:
1. Скрипт повинен приймати шлях до файлу логів як аргумент командного рядка.
2. Скрипт повинен приймати не обов'язковий аргумент командного рядка, після аргументу шляху до файлу логів. Він відповідає за виведення всіх записи певного рівня логування. І приймає значення відповідно до рівня логування файлу. Наприклад аргумент error виведе всі записи рівня ERROR з файлу логів.
3. Скрипт має зчитувати і аналізувати лог-файл, підраховуючи кількість записів для кожного рівня логування (INFO, ERROR, DEBUG, WARNING).
4. Реалізуйте функцію parse_log_line(line: str) -> dict для парсингу рядків логу.
5. Реалізуйте функцію load_logs(file_path: str) -> list для завантаження логів з файлу.
6. Реалізуйте функцію filter_logs_by_level(logs: list, level: str) -> list для фільтрації логів за рівнем.
7. Реалізуйте функцію count_logs_by_level(logs: list) -> dict для підрахунку записів за рівнем логування.
8. Результати мають бути представлені у вигляді таблиці з кількістю записів для кожного рівня. Для цього реалізуйте функцію display_log_counts(counts: dict), яка форматує та виводить результати. Вона приймає результати виконання функції count_logs_by_level.

**Завдання 4**
Доробіть консольного бота помічника з попереднього домашнього завдання та додайте обробку помилок за допомоги декораторів.

Вимоги до завдання:
1. Всі помилки введення користувача повинні оброблятися за допомогою декоратора input_error. Цей декоратор відповідає за повернення користувачеві повідомлень типу "Enter user name", "Give me name and phone please" тощо.
2. Декоратор input_error повинен обробляти винятки, що виникають у функціях - handler і це винятки: KeyError, ValueError, IndexError. Коли відбувається виняток декоратор повинен повертати відповідну відповідь користувачеві. Виконання програми при цьому не припиняється.
